Alla våra 20 liters recept är helmaltsrecept och passar dig som redan har bryggt öl några gånger. Du har utrustningen som behövs och du är hyfsat bekant med ölbryggningens
olika faser som mäskning, lakning, humlekok, kylning och jäsning. En förtydling är att 20-liters recepten alltså inte går att brygga i de 4- eller 10-liters ölbryggningskit
som vi säljer på vår site. Om du saknar utrustning för att brygga 20 liter hittar du det här!

 
Brygger du med Grainfather? 
Ladda ned den här filen och mata den i din Grainfather app så blir bryggningen ännu enklare och roligare.
 

Följande kommer du att behöva när du brygger:

 

• Jäshink med jäsrör


• Bryggverk eller alternativ utrustning (t. ex. Brew In A Bag) för 20-liters bryggning


• Recept för 20 liter


• Mäskpaddel (eller slev)


• 200 gr. Honung (gärna ekologisk)


• Ev. vattenbehandling


• PBW för att rengöra bryggutrustningen


• En våg för att väga humle


• Star San eller Saniclean för att desinficera din bryggutrustning


Receptdetaljer 



Satsstorlek	Koktid	IBU	OG	FG	Alk./%
20 liter	60 min	10	1.060	1.012	Ca. 6%

Malt
Sort	Mängd	
Pilsnermalt	4 kg	
Vetemalt	500 gr.	
CaraAroma	500 gr.	
Humlekok
Sort	Mängd	Tid
East Kent Golding	10 gr.	60 min.
East Kent Golding	40 gr. 	5 min.
(Honung)	200 gr.	10 min.
Jäsning
Sort	Temp	
Fermentis S-04	18-22 grader	
Mäskning
Steg	Temp.	Tid
In-mäskning	67 C	60 min
Ut-mäskning	78 C	10 min
Övrigt
Info	Mängd	
Rekommenderad vatten volym före kok	25 liter	


Bryggmästarens kommentar
Julen är (för vissa) förknippat med citrusfrukter. Apelsiner proppade med nejlikor, trälådor fyllda med söta klementiner eller en ris a la malta dekorerad med mandariner. I det här receptet låter vi ölet ta smak av citrus för att möta alla julens smaker. Ett bra sätt att låta citrusjuicen få ölet att smaka är att hälla i det i jäskärlet. Alternativt hälls citrusjuicen i de sista fem minutrarna i humlekkoket. Resultet blir då en aning beskare och mindre citrussmak.






Sätt igång!

1. Diska, desinficera och väga
Börja med att rengör all din bryggutrustning. Det här är grunden för att få en välsmakande öl. Är man inte tillräckligt noga i denna fas ökar risken för infektion. Innan du sätter igång bryggningen kan det också vara bra att väga upp de olika humlegivorna så du är förberedd när det är dags för humlekoket. 



2. Mäskning
I denna fas värmer du den krossade malten i varmt vatten. Det som händer är att vörten får rätt färg och jäsbara sockerarter och smak extraheras från den krossade maltet. Det är det förjäsbara sockret som senare äts upp av jästen och på så sätt bildas det alkohol i ölet.

 

Värm vattnet i ditt mäskkärl till 67 grader. Beroende på vilken typ av bryggutrustning du har skiljer vattenmängden du ska använda. En regel brukar vara 2,5 l vatten per kg malt, men följ rekommendationerna för just din utrustning. Häll i den krossade malten. Låt vatten och malt hållas varma runt tidigare angivet gradantal i 60 min (Inmäskning). När 60 min har gått, öka upp gradantalet till 78 grader och låt mäsken stå i ytterligare 10 min (Utmäskning). 



Medan du mäskar kan det vara en bra idé att att värma ditt lakvatten som du ska ha i nästa fas. För att beräkna lakvattenvolym kan du använda följande formel: Vattenvolym innan kok - mäskvattenvolym + antal kg malt du har använt i ditt recept. Exempel: Vattenvolym innan kok (25 liter) - mäskvattenvolym (13 liter) + antal kg malt du har i ditt recept (5 kg) = 17 liter kommer du att behöva i lakvatten (ungefär).



3. Lakning
Nu ska du filtrera bort de krossade maltkornen från vörten. Det är under lakningen du sköljer ur och släpper de resterande sockerarterna. 



Häll ditt 78-gradiga lakvatten genom maltbädden och sila bort maltresterna från vörten. Försök att få ihop 25 liter ren vört innan humlekoket.  



4. Vörtkoket
I humlekoket ger du ölet beska, smak och arom. Ju tidigare i koket du har i humle bidrar du med beska, desto senare smak och när det börjar närma sig slutet bidrar all ytterligare humle till aromen. 


Koka upp din vört till 100 grader. När vörten kokar häller du i 10 gr. humle. I denna situation finns det risk för att det skummar över. Tips är att använda en sprayflaska med antingen utblandad Star San eller vanligt vatten för att ta ”död” på skummet. Låt vörten stå och småputtra i 55 min och häll i resten av humlen. Häll även i 200 gr. honung valfri gärna ekologisk sort. Låt vörten koka ytterligare 5 min.  



5. Kylning
Nu är det dags att kyla ned vörten till mellan 18-22 grader. För effektiv kylning rekommenderar vi att använda en kylspiral.   



6. Jäsning
Under jäsprocessen blir vörten till öl. Lite förenklat så äter jästen upp sockret i vörten och förvandlar det till alkohol. 




När vörten är överförd till en desinficerad jäshink och kyld till rätt jästemperatur har du möjlighet att mäta OG (Original Gravity) vilket för detta recept ska vara ungefär 1.060. Sen är det dags att pitcha jästen. I våra recept använder vi torrjäst. Stoppa gärna ena sidan av jästpåsen i ett glas med utblandad desinfektionsvätska, klipp sedan upp jästpåsen med en desinficerad sax och häll i jästen försiktigt över vörten i jäshinken. Sätt på locket på jäshinken och sätt i jäsröret i bussningen på locket. 




Låt allt jäsa till att du har rätt FG (1.012) på ölet enligt instruktionerna för ditt recept. Våra recept brukar kräva ca. 2 veckors jäsning för att jäsa ut tillräckligt. Var noga med att hålla en jämn jästemperatur för att ditt öl ska bli så bra som möjligt. När ölet har jäst klart häller du i citrusjuicen. Så här går du tillväga. Först och främst se till att allt är desinficerat och rent (händer och citruspress). För 20 liter öl tar du 8-10 stycken citrusfrukter. Skär de i mitten och pressar ut saften ur frukten med en vanlig citruspress. Är det kärnor i frukten bör du filtrera bort kärnorna. Häll sedan ner den pressade citrussaften i jäskärlet. Låt ölet stå några dagar efter du har gjort det eftersom du har tillfört nytt socker som behöver jäsa ut. 




När jäsningen är klar ska du flaska ölet. 
